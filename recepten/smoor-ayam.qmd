---
title: Smoor ayam
description: |
    Een Indonesische klassieker
image: ./images/smoor-ayam.jpg
categories: [Indonesisch]
---

:::{.grid}
:::{.g-col-8}
De meest bekende boemboe in Nederland denk ik: Ajam smoor. Of ayam semur zoals ze in Indonesië zeggen. Of gewoon ‘smoor’ zoals wij thuis zeggen. In elke supermarkt is ‘boemboe ajam smoor’ te koop. Een kant-en-klare pasta die je een beetje aanbakt en dan aanlengt met water. Eerlijk is eerlijk, er zitten beste goeie tussen. Maar hey, als je toch de tijd hebt om te ‘smoren’ (letterlijk: stoven in het Indonesisch), neem dan 10 minuten extra tijd en maak zelf een super lekkere boemboe. Daar kan geen pakje tegenop. Eet het met witte rijst en bijvoorbeeld sambal goreng boontjes of een ander Indisch groentegerecht. Uiteraard mag de atjar ketimoen of atjar tjampoer ook niet ontbreken.

Bron: [https://smaakmenutie.nl/ajam-smoor/](https://smaakmenutie.nl/ajam-smoor/)

:::
:::{.g-col-4}
![](./images/smoor-ayam.jpg)
:::
:::

## Ingredienten
Voor 4 personen:

- 1 kg drumsticks
- 4 sjalotten (of 2 uien)
- 3 tenen knoflook
- 3 kemirinoten (optioneel)
- 2 salamblaadjes (laurierblaadjes)
- 1 rode peper (lombok)
- 1 stengel sereh (citroengras)
- 1 tomaat
- 1 tl nootmuskaat
- 1 tl laos
- 1 tl djahe (gemberpoeder)
- 2 tl gula djawa (palmsuiker)
- 1/2 tl assem (tamerindepasta)
- 6 el ketjap manis

## Bereidingswijze
Neem de kom van de staafmixer of foodprocessor en mix 4 sjalotjes, 3-4 tenen knoflook, 1 rode peper, 1 tomaat (liefst zonder vel), 1 tl nootmuskaat, 1 tl laos, 1 tl djahé, 1/2 tl assem, 2-3 tl gula djawa en optioneel 3 kemirinoten tot een gladde boemboe.

Verwarm een flinke scheut olie in de (braad)pan of wok en fruit de boemboe enkele minuten of matig vuur.

Voeg vervolgens 250-300 ml water toe en 5-6 flinke el ketjap manis. Breng het geheel tegen de kook.

Voeg nu de kip drumsticks toe samen met 2 blaadjes salam en 1 gekneusde stengel sereh. Doe het deksel op de pan en laat het geheel nu minstens 90 minuten zachtjes smoren (stoven).

Hoe langer je het smoort hoe malser de kip. Om het geheel wat in te dikken laat je het deksel de laatste 15 minuten van de pan.

Proef of het smaakt naar wens. Voeg eventueel extra ketjap manis toe of sambal als je van wat meer spicy houdt.